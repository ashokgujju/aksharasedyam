<!DOCTYPE html>
<html>
<head>
  <title>Akshara Sedyam Foundation</title>
  <meta charset="utf-8">
  <meta name="viewport" content="width=device-width, initial-scale=1.0">
  <meta name="description" content="Akshara Sedyam Foundation promotes creativity and expression in school children by conducting events like essay writing, puzzles, story writing and quizzes. An initiative by Bhaithi Durgaiah.">
</head>
<body>
  <div class="container shadow-lg rounded"">
    <div class="text-center"><h1 class="title-heading">అక్షర సేద్యం ఫౌండేషన్ </h1></div>
    <div class="row mx-1 mb-3">“ఒక్క సిరా చుక్క లక్ష మెదళ్ల కదలిక” అన్నారు మహాకవి కాళోజీ. సమాజాన్ని చైతన్య పరిచే మహాత్తర శక్తి అక్షరం. ప్రతి ఒక్కరు అక్షరాస్యులైనపుడే ఈ దేశం అభివృద్ధి పథంలో పయనిస్తుంది. ప్రభుత్వ పాఠశాలల్లో చదువుతున్న విద్యార్థులలో పోటీతత్వాన్ని పెంపొందింప చేయడానికి పరీక్షలు నిర్వహించి, తగిన ప్రోత్సాహాన్ని ఇవ్వాలనే సదుద్దేశంతో 2015 సంవత్సరం విజయదశమి రోజున స్థాపించబడింది “అక్షర సేద్యం ఫౌండేషన్“.</div>
    <div class="row  mx-1 mb-3">ప్రతిభ గల విద్యార్థులను ప్రోత్సహించడం వలన ఎంతోమంది ప్రేరణ పొంది, వారు కూడ ప్రతిభావంతులయ్యే అవకాశాలు ఎక్కువగా ఉంటాయి. ఇచ్చేది చాలా చిన్న బహుమతులు. ఇవి విద్యార్థులకు ఎక్కువగా ప్రోత్సాహన్ని ఇవ్వగలవు అని ఆశిస్తున్నాము. పుస్తకాలు జ్ఞాన జ్యోతులు. విద్యార్థుల దృష్టి పుస్తకాల వైపు ఆకర్షించడానికి చేసే చిరు ప్రయత్నమే ఈ ఫౌండేషన్ ప్రధాన ఆశయం.</div>
    <div class="row mx-1 mb-3">ఇప్పటి వరకు చేసిన కార్యక్రమాలు :
      <ol>
        <li>డిసెంబర్ 2015 లో రామునిపట్ల ZPHS  విద్యార్థులకు పద్యపఠన పోటీల నిర్వహణ, బహుమతుల ప్రధానం.</li>
        <li>జనవరి 2016 లో పెద్దకోడూర్ ZPHS విద్యార్థులకు పద్యపఠన పోటీల నిర్వహణ, బహుమతుల ప్రధానం.</li>
        <li>జక్కాపూర్ ZPHS విద్యార్థులకు 2016 వసంత పంచమి రోజున నీతి కథల పుస్తకాలు పంపిణీ.</li>
        <li>సిద్దిపేట గ్రంథాలయానికి ₹2000 విలువ గల Groups-exam study material బహుకరణ.</li>
        <li>2016, చిన్నకోడూర్ మండలస్థాయి పదవ తరగతి ప్రతిభా పరీక్షలో హిందీలో మొదటి శ్రేణి విద్యార్థికి బహుమతి ప్రధానం.</li>
        <li>DSC కి ప్రిపేరయ్యే ఇద్దరికి Study Material బహుకరణ.</li>
        <li>SSC-2016 ZPHS జక్కాపూర్  హిందీ విషయంలో 10/10 Points సాధించిన విద్యార్థి కి ₹500 నగదు బహుమతి ప్రధానం.</li>
        <li>సిద్దిపేట  గ్రంథాలయంలో 30 మంది విద్యార్థులకు సభ్యత్వ కార్డుల  పంపిణి. (ఈ కార్యక్రమం 2007-08 రాజగోపాల్ పేట SSC బ్యాచ్ కు చెందిన మా విద్యార్థులు వి.రాజు, జి.అశోక్ ల నిర్వహణ).</li>
        <li>డిసెంబర్ 2016లో సిద్దిపేట మాథ్స్ ఫోరం గణిత శాస్త్ర దినోత్సవ సందర్భంగా నిర్వహించిన ప్రతిభా పరీక్ష లో జిల్లా స్థాయి ప్రథమ, ద్వితీయ స్థానం పొందిన సింధూజ, హారిక (ZPHS ఎల్లారెడ్డిపేట విద్యార్థులు)లకు బహుమతి ప్రదానం. వీరు రాష్ట్ర స్థాయిలో కూడ ప్రథమలుగా నిలిచారు.</li>
        <li>2017 ఉగాది పండుగను పురస్కరించుకుని జక్కాపూర్ ఉన్నత పాఠశాలలో బాల కవి సమ్మేళనం నిర్వహణ.</li>
        <li>జక్కాపూర్ ఉన్నత పాఠశాలలో 2016-17 విద్యా సంవత్సరం  అత్యుత్తమ హాజరు శాతం కలిగిన పది మంది విద్యార్థులకు బహుమతి ప్రదానం.</li>
        <li>2017 ఆగస్టులో మదర్ థెరిస్సా జయంతి సందర్భంగా రామునిపట్ల గ్రామ సేవకులకు సత్కారం.</li>
        <li>డిసెంబర్ 2017లో హైదరాబాద్ లో నిర్వహించిన  ప్రపంచతెలుగు మహాసభల లో ఆవిష్కరించిన ”అలుకు మొలకలు “ కవితా సంపుటి  పుస్తకాన్ని ప్రచురణ, 100 కి పైగా పాఠశాల లకు పంపిణీ.</li>
        <li>మిషన్ ఎథికల్ ఇండియా ఆధ్వర్యంలో 2018 ఆగస్టు లో జక్కాపూర్ పాఠశాల లో నిర్వహించిన “నీతి కథలు చెప్పడం” పోటీ విజేతలకు బహుమతి ప్రదానం.</li>
        <li>11 సంవత్సరాల క్రితం ZPHS రాజగోపాల్ పేటలో విద్యార్థులు నిర్వహించిన “అక్షర” పక్ష పత్రిక సంచికలను E-book గా రూపకల్పన.</li>
      </ol>
    </div>
    <div class="row mx-1 mb-3">ఈ ఫౌండేషన్ నిర్వహిస్తున్న కార్యక్రమాలకు సహకరిస్తున్న మిత్రులు, శ్రేయోభిలాషులు, పాఠశాలల ఉపాధ్యాయ బృందాలు, కార్యక్రమాల్లో పాల్గొని విజయవంతం చేస్తున్న అందరికి ధన్యవాదములు.</div>
    <div class="row mx-1 mb-3">మీ అందరి సహాయ, సహకారాలను సదా ఆకాంక్షిస్తూ, కృతజ్ఞతలతో,</div>
    <div class="mx-1 mb-3 text-right">
      <div>భైతి దుర్గయ్య (Founder),</div>
      <div>గ్రా. రామునిపట్ల, సిద్దిపేట జిల్ల, తెలంగాణ,</div>
      <div>aksharasedyam@gmail.com</div>
    </div>

  </div>
  <link rel="stylesheet" href="https://stackpath.bootstrapcdn.com/bootstrap/4.1.3/css/bootstrap.min.css" integrity="sha384-MCw98/SFnGE8fJT3GXwEOngsV7Zt27NXFoaoApmYm81iuXoPkFOJwJ8ERdknLPMO" crossorigin="anonymous">
  <script src="https://stackpath.bootstrapcdn.com/bootstrap/4.1.3/js/bootstrap.min.js" integrity="sha384-ChfqqxuZUCnJSK3+MXmPNIyE6ZbWh2IMqE241rYiqJxyMiZ6OW/JmZQ5stwEULTy" crossorigin="anonymous"></script>
  <link rel="stylesheet" type="text/css" href="styles.css">
</body>
</html>
